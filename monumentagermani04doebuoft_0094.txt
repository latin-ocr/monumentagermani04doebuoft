80

Augustus, filialem dilectionem et debitam in Christo reverentiam.
Regie maiestatis dignitas postulat, que ad pacis et concordie
bonum spectare noscuntur, attenta sollicitudine stabilire, et ut
inter regnum et sacerdotium indissolubili caritate bonum ipsum
perpetuo perseveret, diligenti studio et exacta diligentia laborare.
Huius itaque rationis prospectu concordiam inferius annotatam,
que inter nos et vos, auctore deo, statuta est, sicut ab utraque
parte stabilita est et ordinata, ne aliquid arbitrio nostro
immutass e videamur, per eadem verba presentis serie scripti
precipimus annotari.

In nomine domini Amen. Hec est concordie forma et con-
ventionis inter dominum papam Eugenium et dominum Federicum
Romanorum imperatorem, constituta mediantibus Gregorio sancte
Marie Transtiberim, Hubaldo sancte PraxediS, Bernardo sancti
Clementis, Octaviano sancte Cecihe, Rollando sancti Marci, Gre-
gorio sancti Augen, Guidone sancte Marie in Porticu et Brunone
Abbate de Claravalle ex parte domini pape; Anselmo vero Avel-
bergensi, Hermanno Constantiensi Episcopis‚ Olderico de Zenz-
burch, Guidone Guerra et Guidone Blandratensi Comitibus ex
parte domini Regis. Dominus siquidem Rex unum de maio-
ribus ministralibus regni faciet in anima regis iurare, et ipse
propria manu data fide in manu Legati domini pape promisit,
quod ipse nec treugam, nec pacem faciet cum Romanis, nec cum
Rogerio Sicilie sine libero consensu et voluntate Romane ecclesie,
et domini pape Eugenii vel successorum suorum, qui tenorem sub-
scripte concordie cum eodem Frederico tenere voluerint, et pro
viribus loborabit Romanos subiugare domino pape, sicut melius
umquam fuerunt a centum retro annis. Honorem papatus et regalia
beati Petri sicut devotus et specialis advocatus sancte Romane
ecclesie contra omnes homines pro posse suo conservabit et defendet,
que nunc habet; que vero nunc non habet, recuperare pro posse
iuvabit, et recuperata defendet. Grecorum quoque regi nullam terram
in ista parte maris concedet; quod si forte ille invaserit, pro
viribus regni, quanto citius poterit, ipsum eicere curabit. Hec
omnia faciet et observabit sine fraude et malo ingenio.

Dominus vero papa apostolice auctoritatis verbo una cum
predictis Cardinalibus in presentia prescriptorum legatorum do-
mini Regis promisit et observabit, quod eum sicut karissimum
beati Petri filium honorabit, et venientem pro corone sue pleni-
tudine sine difficultate et contradictione, quam cum imperio est, ¹²)
Imperatorem coronabit, et ad manutenendum atque augendum et
dilatandum honorem imperii pro debito officii sui iuvabit3 et qui-

 

a) Statt dieser unverstandlichen Worte ist vermutlich auch hier zu
lesen: quantum in ipso est.

 

