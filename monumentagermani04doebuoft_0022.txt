8

turribus fratrum propinquam, festinanter adiit, cappam rubeam
indecenter induit ficticiaque pontificatus insignia arripuit. Sequenti
autem die ecclesiam beati Petri armis petiit, machinis circumdedit,
tecta murosque fregit, homicidiis peractis et nimia humani san-
guinis effusicne, sic tandem improbus apostolorum principis in-
travit ianuas. Altera autem die armata manu ad Lateranensem
ecclesiam perrexit, fumo igne sanguine eam violenter invasit, pa-
lacium conscendit, portas confregit, sedes pontificum contrivit,
sacrarium beati -Laurentii aperuit, quae optima sibi visa sunt
diripuit, ad propria se recollegit. Post hoc Palladium, in quo
dominus noster papa Innocentius cum catholica ecclesia residebat,
aggreditur. Verum equitibus et equis plurimis amissis, in con-
fusione suae ignominiae domum turpiter recessit. ,

Depredationes vero ecclesiarum et precipue beati Petri thesauri,
quem pontifices Romani et sacratissimi imperatores Deo beatoque
Petro dedicaverunt, in lampadibus aureis calicibus thuribulis can-
delabris imaginibus crucibus gemmis aliisque vasis preciosis nec
non et palliis et vestibus sericis auro gemmisque contextis direp-
tiones, nec non et praediorum ecclesiasticorum pignorationes et
peregrinorum expoliationes quantae sint, qui Romam vel Jerusalem
properant euntes et redeuntes, ubique diffamant. Que vero alia
turpia ipse suique complices gerant, regalibus auribus non sunt
referenda.

Sed per Dei gratiam infra paterni muri caveas iam latitat.
Abbates marchiones principes aliique barones in auxilium catholicae
et apostolicae ecclesiae properant. Orientales et occidentales eo-
clesiae praedictum invasorem pari voto parique consensu unoque
spiritu anathemate condempnant; dominum vero Innocentium
papam, a catholicis catholice electum, catholice consecratum,
sicut universalem patrem et beati Petri vicarium amplectuntur
venerantur suisque nuntiis frequentant.

Quid igitur super his celsitudo vestra, ο gloriosissime reX,
agere debeat, regalis providentia Spiritu sancto succensa provideat.
Accingere igitur, et archiepiscopis et episcopis, abbatibus religiosis-
que viris nec non et regni principibus solito more in auxilium
principis apostolorum properanter occurre; quatinus ecclesia Dei
letetur, religio christiana sublimetur, scismaticorum perfidia com-
primatur, corona capitis tui a rege caelesti benedicatur.

Que vero hic desunt, venerabilis frater noster et Deo dilectus
G(ualterus) Ravennatis ecclesiae archiepiscopus viva vobis voce
clarificabit. Quem attentius serenitati vestrae commendamus; et
ut eum pro reverentia beati Petri et totius catholicae ecclesiae
honorifice tractetis, rogamus.

