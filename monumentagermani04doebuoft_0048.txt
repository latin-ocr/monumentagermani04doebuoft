34

inquam, in quo stas, terra sancta est3 locus Petri est, locus 4
Principis Apostolorum, ubi steterunt pedes eius. Locus illius est, ¹

quem constituit Dominus dominum domus suae et principem
omnis possessionis suae. Si forte declinaveris a via Domini,
sepultus est in eodem loco, ut sit tibi contra te in testimonium.
Merito tali pastori, tali nutritio commissa est Ecclesia, cum ad-
huc tenera, cum adhuc in cunabulis esset: cuius edocta magi—
sterio et exemplo educata, omnia terrena calcaret; utpote qui ex-
cusserat manus suas ab omni munere, qui dicebat de corde suo
et conscientia bona: Argentum et aurum non est mihi (Act. III, 6).
Haec hactenus.

Caeterum causa, quare ante tempus scripserim vobis, haec
est. Wintoniensis episcopus et Eboracensis archiepiscopus non
gradiuntur uno spiritu curn Cantuariensi archiepiscopo,*) sed ince-
dunt sibi ex adverso, et haec vetus est de legatione querela.
Verumtamen quis est ille, et qui sunt illi? Nonne Eboracensis
ipse est, cui te praesente, cum adhuc esses quasi unus ex nobis,
fratres tui restiterunt in faciem, eo quod reprehensibilis erat?
Sed speravit in multitudine divitiarum suarum et praevaluit in
vanitate sua. Certum est tamen, quod non intravit per ostium
in ovile ovium, sed ascendit aliunde. Si pastor fuisset, diligendus
erat3 si mercenarius, tolerandus: nunc autem cavendus et repel-
lendus, utpote fur et latro. Quid dicam de domino Wintoniensi?
Opera, quae ipse facit, testimonium perhibent de eo. Porro archi-
episcopus Cantuariensis, cui adversantur, vir religiosus est et
suaveolentis opinionis. Pro ipso petimus, ut respondeat ei iustitia
sua. Verum illorum iniquitas super eos, ut sit, sicut scriptum
est: Iustitia iusti super eum erit, et impietas impii erit super
eum (Ezech. XVIII, 20). Cum acceperis tempus, secundum opera
manuum illorum retribues illis, ut sciant prophetam esse in Israel.

Quis mihi det, antequam moriar, videre Eccle-
siam Dei sicut in diebus antiquis, quando apostoli
laxabant retia in capturam, non in capturam argenti
vel auri, sed in capturam animarum? Quam cupio illius
te haereditare vocem, cuius adeptus es sedem! Pecunia, inquit,
tua tecum sit in perditionem (Acta VHI, 20). Ο vox tonitrui!
Ο vox magnificentiae et virtutis! ad cuius terrorem confundantur et
convertantur retrorsum omnes, qui oderunt Sion! Hoc vehementer
exspectat et omnino expetit a te mater tua; hoc filii matris tuae,
pusilli cum maioribus desiderant, hoc suspirant: ut omnis plan-

*l Vgl. ep. nr. 235. Gemeint sind die Bisehofe Heinrich v. winchester,
Wilhelm v. York und der Erzbischof Theobald v, Canterbury. Dem hl. Bern-
hard galt Wilhelm als Eindringling, als reehtmassiger Bischof ein Cister-
zienserabt. Vgl. auch nr. 639 u. 640.

 

 

